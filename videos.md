# Videók

Ide gyűjtjük a konzultációk rövid leírásait, hogy könnyebben visszakereshetők legyenek.

## 2021.10.11.

Nyitó konzultáció, a tanfolyam általános tudnivalóinak részletes átbeszélése.

## 2021.10.12.

Technikai segítségnyújtás: Teams, Slack használat, screeenshot, JDK, IDEA telepítés, Git repo létrehozás, 
hogy kell bookmarkot csinálni böngészőben, Teams link, E-learning anyag link

## 2021.10.13.

Technikai segítségnyújtás: új projekt létrehozása, GitHubra feltöltése, szöveges fájl másolása GitHubról 
saját projektbe, képernyőmegosztás Teams-ben.

## 2021.10.14.

Technikai segítségnyújtás: a GitHub alapszintű használatáról bővebben, repo létrehozása, átnevezése, klónozása, forkolása, branch-ek. Hogyan, mikor, milyen gyakran és mit commitoljunk, mi kerüljön egy commitba, mi legyen a commithoz tartozó üzenet? A markdown fájltípusról röviden. Projekt létrehozása, átnevezése, áthelyezése, törlése. Hallgatói kérdésre: mit jelentenek a `main()` metódus elnevezésében az egyes szavak. A hét további részére opcionális tananyagok kiadása. (Szoftverarchitektúrák, Az online tanulás módszertana)

## 2021.10.15.

* Pontosan milyen könyvtárstruktúrával rendelkezzen, hogyan nézzen ki a tanfolyami projekt?
* Miben segít nekünk az IDEA? Miért sokkal bonyolultabb NotePad-ben írt Java kódot parancssorban futtatni, mint mindezt IDEA-ban?
* IDEA automatikus kódkiegészítés.
* IDEA gyorsbillentyűk.
* IDEA üzenetek, hibaüzenetek, helyesírás-ellenőrző.
* Törlés a GitHub webes felületén.

## 2021.10.18.

Részletesen arról, hogy mi az osztály és mi az objektum.

## 2021.10.19.

Részletesen a metódusokról. Visszatérési típus, metódus neve, formális és aktuális paraméterek.

## 2021.10.20. - Ismétlőkérdések

Kis csoportos foglalkozás keretében végigmentünk az első heti tananyagon ismétlőkérdések formájában.

## 2021.10.20.

Élőben tartott ismétlő konzultáció. Mi az osztály, mi az objektum? Mik az osztály tagjai, mit érdemes tudni az attribútumokról, metódusokról, konstruktorokról? Hogyan írhatunk meg egy osztályt? A this kulcsszóról röviden. Ne írjunk túl szellős kódot!

## 2021.10.21.

Ezen a konzultáción mindenki elfelejtette, hogy felvételt kellene indítani, így Kristóf újra videóra mondta a gyakorlati feladat megoldását.

## 2021.10.22.

Közös interaktív gyakorlóteszt, majd feladat. Feladat megoldása kétféleképpen.

## 2021.10.25.

A konzultáció elején a feladat kiadása majd megoldása. Ezután sok kérdés ciklusokkal, vezérlési szerkezetekkel, debugolással, String metódusokkal kapcsolatban. A Debug című lecke feladatainak megoldása közösen.

## 2021.10.26

A mai feladatot előre kiírta Kristóf a Slackre. Elég sok megoldás érkezett, ebből néhányat kiválasztott Kristóf és közösen megbeszélésre kerültek. Ezután hallgatói kérdés nyomán a tömbök tömbje lett bemutatva: értelmezése, létrehozása, kezelése.

## 2021.10.27. - Ismétlőkérdések

Kis csoportos foglalkozás keretében végigmentünk a második heti tananyagon ismétlőkérdések formájában.

## 2021.10.27.

A második heti tananyag összefoglaló ismétlése, sok kitérővel a tananyaghoz kapcsolódó apróbb problémákra. Melyik elnevezés felel meg a kódolási konvencióknak? Melyik literál milyen típusú lesz? Mit jelent az, hogy a lokális változónak legkésőbb a használat előtt értéket kell kapnia? int-double típuskonverzió. A három operandusú operátor működése. Más csomagban lévő osztályok használata. "Mit ír ki?" típusú feladatok String metódusokkal és sortöréssel. Hogyan kérem le egy dátum- vagy időadat egyes tagjait? Tömb és lista esetén: létrehozása, egy elemének lekérése, hosszának lekérése, új elem hozzáadása, elemének cseréje. Mit jelent az a szó, hogy "bejárás"? final és static final változók használata. Közös kódolvasás a kiadott feladatra beküldött megoldásokból.

## 2021.10.28

A mai feladatot Kristóf ismét kiírta slackre vázlatosan, majd a konzultáción specifikálta pontosan. A feladatot ezután két módszerrel is megoldottuk. Ezután kérdések megbeszélése tömbök tömbje és random-mal kapcsolatban.

## 2021.10.29.

Közös interaktív ismétlő kvíz, feladat és megbeszélése, válaszok a felmerült hallgatói kérdésekre.

## 2021.11.02.

Feladatmegoldás, válaszok a felmerült hallgatói kérdésekre, a referenciákról bővebben.

## 2021.11.03.- Ismétlőkérdések

Kis csoportos foglalkozás keretében végigmentünk a harmadik heti tananyagon ismétlőkérdések formájában.

## 2021.11.03.

A harmadik heti tananyag átfogó ismétlése. Az attribútumok alapértelmezett értéke. A toString() metódus. Referenciák, stack és heap (rajz). Egész szám literálok megadása más számrendszerben. Mire szokás használni az enumokat? A rövidzár kifejezés jelentése a gyakorlatban. String metódusok. Két feladat közös megoldása a vizsgára készülés jegyében.

## 2021.11.04.

Napi feladat kiadása, de mivel senki nem készült el vele, ezért nem beszéltük meg közösen. Ezután a következő témák részletes tárgyalása: 

* Átváltás 2-es és 16-os számrendszerbe, bitenkénti operátorok működése.
* Mit jelent az, hogy a String immutable?

## 2021.11.05.

A felvétel a kiadott feladat megoldásakor lett elindítva. A kiadott feladat megoldása. A tegnapi kiadott feladat megoldása. A metódusokról és a paraméterátadásról. Az enumokról röviden.

## 2021.11.08.

A kiadott feladat megoldása, majd technikai információk a másnapi vizsgával kapcsolatban.

## 2021.11.10.

A vizsga gyakorlati feladatainak közös megoldása.

## 2021.11.15.

A kiadott feladat megoldása. Részletesebben a `while` ciklusról, a `switch` szerkezetről, a `break` és a `continue` utasításokról.

## 2021.11.16.

A kiadott feladat megoldása és közös megbeszélése.

## 2021.11.17.

Átfogó ismétlő konzultáció a JUnit és a vezérlési szerkezetek témaköréből:

* Helyreigazítás a Referenciák témaköréből
* Mire jó, hogy a JUnit 4-ről is tanulunk, ha egyébként a JUnit 5-öt használjuk?
* Mi a JUnit? Miért jó, hogy vannak automatikus tesztjeink?
* Hogyan írunk meg egy tesztesetet? Milyen részei vannak? Melyek kötelezőek? Mik a konvenciók?
* Hogyan működik a @BeforeEach és az @AfterEach annotációval ellátott metódus?
* Mit írhatok egy if szerkezet fejébe?
* Hogyan lehet egymás után fűzni az if-if else-else ágakat? Hogyan működik ez?
* Hogyan működik ehhez képest a switch szerkezet?
* Milyen egy végtelen ciklus? Hogyan lehet ilyet létrehozni? Mi a helyzet for-each ciklus esetén?
* Gyakorlati feladatok: tesztek írása a pótvizsga feladatsorhoz, metódus írása összekevert sorokból.

## 2021.11.18.

Akasztófa játék egyszerű megvalósítása. Először István adott hozzá egy csomó segítséget (metódust, folyamatábrát, elmondta, milyen logika alapján épüljön föl a program), majd önálló feladatmegoldás volt, végül István bemutatta, hogyan lehet rétegekre szétszedni ezt a kis alkalmazást, hogy ezáltal unit tesztelhető is legyen.

## 2021.11.19.

Közös interaktív kvíz, feladatmegoldás, a feladat tesztelésének elkezdése.

## 2021.11.22.

A kiadott feladat megoldása. Hallgatói kérdések és azok megválaszolása a kivételkezelés témakörében. Miért van szükség kivételkezelésre?

## 2021.11.23.

A kiadott feladat megoldása. Kicsit bővebben a fájlkezelésről és a kötelezően kezelendő kivételekről.

## 2021.11.24.

Általános ismétlés a kezdő kivétel- és fájlkezelés témakörből. Olyan kódok közös megnézése, amelyeket lehet még szebbé tenni (külön metódusba kiszervezéssel, üres sorok törlésével, a kód általános formázásával, stb.). 

## 2021.11.25.

Csoportmunka a kiadott feladattal, majd a megoldások bemutatása.

## 2021.11.26.

Közös interaktív kvíz, majd a kiadott feladat megoldása és megbeszélése.

## 2021.11.29.

A kiadott feladat megoldása. A metódustúlterhelésről, és a statikus attribútumokról és metódusokról részletesebben.

## 2021.11.30.

A kiadott feladat megoldása. A rekurzióról és az Attribútumok és metódusok című fejezet leckéiről részletesebben. Néhány érdekesség a varargs-szal és a metódustúlterheléssel kapcsolatban.

## 2021.12.01.

Általános ismétlés a következő témakörökből:

* Programozási tételek
* Immutable objektumok
* JavaBeans szabvány
* Metódusok: részletes felépítés, értékmásolás szerinti paraméterátadás, metódushívások láncolása, változó hosszúságú paraméterlista, metódustúlterhelés
* Konstruktorok: default konstruktor, paraméter nélküli konstruktor, konstruktortúlterhelés
* Inicializátorok

## 2021.12.02.

A kiadott feladat megoldása, majd házi feladat kiadása, mert a holnapi konzultáció a maival össze fog függni.

## 2021.12.03.

A tegnapi feladat folytatása, először önálló munka, majd közös megoldás.

## 2021.12.06.

A kiadott feladat megoldása. Az öröklődésről részletesebben, hangsúlyozva, hogy a metódusok öröklődnek, a konstruktorok pedig nem.

## 2021.12.07.

A kiadott feladat megoldása, majd az Absztrakt osztályok című lecke Játéklogika című feladatának közös megoldása.

## 2021.12.08.

A kiadott feladat megoldása majd technikai információk a jövő heti vizsgáról.

## 2021.12.10.

* Általános ismétlés az öröklődés és az absztrakt osztályok témaköréből.
* A kiadott minta vizsga feladatsor Aquarium feladatának közös megoldása.
* Ismétlőkérdések az öröklődés és az absztrakt osztályok témaköréből.

## 2021.12.14.

A tegnapi vizsga feladatsorának közös megoldása.

## 2022.01.03.

A kiadott feladat megoldása, majd az interfészekről röviden.

## 2022.01.04.

A kiadott feladat megoldása. További tudnivalók az interfészekről. Az anonymous belső osztályokról röviden.

## 2022.01.05.

Átfogó ismétlés az interfészek, polimorfizmus, dinamikus kötés, is-a és has-a kapcsolatok témaköréből.

## 2022.01.06.

Csoportmunka eredményének bemutatása.

## 2022.01.07.

Közös interaktív gyakorló kvíz. A kiadott feladat megoldása. Az `instanceof` operátor használatáról bővebben.

## 2022.01.10.

A kiadott feladat megoldása. A try-with-resources szerkezetről és a `BufferedReader` használatáról röviden.

## 2022.01.11.

A kiadott feladat megoldása. A generikusokról. Saját generikus osztály létrehozása. ArrayList kontra LinkedList.

## 2022.01.12.

Átfogó ismétlés a kivételkezelés témaköréből. Közös feladatmegoldás. Ismétlőkérdések.

## 2022.01.13.

A kiadott feladat megoldása. Az equals() és a hashCode() metódusokról. A hash-elésről.  A bitcoin és a blockchain technológia elméletéről és hasznáról röviden.

## 2022.01.14.

A kiadott feladat megoldása. A hashcode-ról. A `Map` fajtáiról.

## 2022.01.17.

A kiadott feladat megoldása. A rendezésekről bővebben. Buborékos rendezés a gyakorlatban.

## 2022.01.18.

Csoportmunka feladat megoldásainak bemutatása.

## 2022.01.19.

Általános ismétlés a kollekciók és műveleteik témaköréből. Közösen megoldott gyakorlófeladat. Ismétlőkérdések.

## 2022.01.20.

Közös interaktív gyakorló kvíz a kollekciók témaköréből. A kiadott feladat megoldása. Rendezésről, rendezési algoritmusokról, rendezett kollekciókról. 

## 2022.01.21.

Komplex összefoglaló feladat megoldása a kollekciók témaköréből.

## 2022.01.24.

Stream gyakorlófeladatok közös megoldása.

## 2022.01.25.

A kiadott feladat megoldása. A `flatMap()` metódusról. A metódus referenciáról bővebben.

## 2022.01.26.

Átfogó ismétlés a lambda kifejezések és a streamek témaköréből. Ismétlőkérdések.

## 2022.01.27.

A kiadott feladat megoldása. Két hallgatói megoldás összehasonlítása. Filozófiába átmenő vita a rendezésről. :) A konstruktor referenciáról. Technikai információk a vizsgáról, az SQL-hétről, a tanfolyam végéről, a haladó tanfolyamról.

## 2022.01.28.

A 2. részvizsga City feladata alapján a streamek közös gyakorlása. Majd a kiadott feladat megoldása. Gyakorló házi feladat kiadása az óra végén.

## 2022.02.01.

A tegnap lezajlott 3. részvizsga gyakorlati feladatainak közös megoldása.

## 2022.02.07.

Az adatról, adatok kezeléséről, adatbázisokról általánosan. Az adatbázis-normálformák.

## 2022.02.08.

Az adatbázisok felépítése általánosan. MariaDb gyakran használt adattípusok. Az SQL-nyelvről általánosan.

## 2022.02.09.

A gyakran használt SQL-utasítások elméleti áttekintése.

## 2022.02.10.

További SQL-utasítások, gyakorlatban is bemutatva.

## 2022.02.11.

Tranzakciókezelés SQL-ben. Egyebek.

## 2022.02.14.

Egyszerű lekérdezés az adatbázisból és új adat beszúrása JDBC használatával.

## 2022.02.15.

A JDBC-vel való adatbáziskezelés során használt interfészekről részletesebben. A Flyway használatáról bővebben. Hogyan lehet dátumokat és időpontokat menteni adatbázisba, valamint hogyan lehet őket onnan kiolvasni?

## 2022.02.16.

Konzultáció: Általános összefoglalás az SQL-hét tananyagából. ORM, alap SQL-parancsok, párhuzamok a Java parancsokkal, tranzakciókezelés SQL-nyelvvel.

Hogyan tovább? - István előadása: Itt a tanfolyamon a Java programozási
  nyelv alapjait és az osztálykönyvtárakat tanuljátok meg alaposan, és egy-két eszközt és library-t
  érintőlegesen, pl. IDEA, Maven, JUnit. Azonban rengeteg további eszköz, technológia létezik ami
  kell egy Java fejlesztő eszköztárába, ezekről szeretne egy kicsit beszélni.
  Elrettentésként lásd a csatolt ábrát.
  https://www.jtechlog.hu/artifacts/posts/images/jtechlog-java-roadmap-hu.png

## 2022.02.17.

A kiadott feladat (egy komplex actors-movies alkalmazás különböző rétegekkel, adatbázissal) megoldásának közös megbeszélése.

## 2022.02.18.

Tranzakciókzelés JDBC-ben.

## 2022.02.21.

Technikai információk a közelgő vizsgákról. A hétvégére kiadott házi feladat közös megoldása.

## 2022.02.22.

Egy könyveket kezelő alkalmazás megvalósítása olyan módon, hogy az adatbázist kezelő metódusok `JdbcTemplate`-et használnak.

## 2022.02.23.

Általános ismétlés az adatbáziskezelés, a JDBC, a Flyway és  a JdbcTemplate témakörökből.

## 2022.02.24.

Technikai kérdések és válaszok a záróvizsgáról,  a képesítővizsgáról és a haladó tanfolyamról. Rövid stream-lambda, Comparator ismétlés, hallgatói kérdések alapján.
